Чому варто відмовитись від цукру? Користь і шкода цукру в раціоні
Харчування
Ласуни не можуть від нього відмовитися, а прихильники здорового способу життя — рекомендують зовсім виключити з раціону. Але чи можна жити без цукру? Чому варто відмовитися від цукру? І як слід відноситися до його присутності в їжі? 

Що таке цукор

Цукор, або сахароза — це вуглевод,який є в кожному фрукті або овочі. Це основний продукт фотосинтезу. І завдяки йому рослини трансформують сонячну енергію у поживні речовини.

Усі вуглеводи, включаючи цукор — невіддільна частина здорового раціону. Це основні джерела енергії для роботи мозку, м’язів і для роботи кожної клітини організму. З 1 г вуглеводів організм отримує 4 ккал енергії. Для прикладу, мозку і м’язів в середньому необхідно 360 ккал в день, а ниркам і серцю —120. 

Що відбувається з цукром в організмі

Після прийому їжі сахароза розщеплюється на дві молекули: глюкозу і фруктозу. 

Глюкоза стимулює підшлункову залозу виробляти гормон — інсулін.Він «відкриває» клітини для входження глюкози і бере участь у її метаболізмі для отримання енергії.
А ось фруктозу в процесі травлення печінка може перетворювати в глюкозу або жири. А організм буде розпоряджатися ними за потребою: або виділяти в кров для отримання енергії або зберігати у печінці.
Яким буває цукор у раціоні

Цукор добувають із цукрового буряку і тростини. Якщо по-різному очищати, кристалізувати та сушити цукор, можна отримати різні види продукту: від звичайного білого рафінованого цукру до інвертного сиропу. Кількість меляси(патоки), що залишилася або яку додали в процесі, визначає колір, надає карамельний смак і впливає на ступінь вологості. Так на полицях супермаркетів з’являються мусковадо (неочищенийтростинний цукор) або демерара(частково очищений тростинний цукор).

Шліфований цукор дуже популярний серед кондитерів. Його кристали так відбивають світло, що в результаті солодкі вироби ніби виблискують.

Користь і шкода цукру в раціоні людини

І хоча природний підсолоджувач містить всього 15 ккал в чайній ложці, у великих кількостяхшкода цукру для організмує. Так,надмірне вживання цукру призводить до надлишку глюкози в крові.Надлишок трансформується у ліпідний запас у жировій тканині.Як результат: проблеми із зайвою вагою, порушення гормонального фону або навіть розвиток цукрового діабету II типу.

Цукор для діабетиків:

Людям з діабетом потрібно максимально зменшити використання цукру. Адже їх організм не справляється з метаболізмом глюкози. 

Що робити, якщо ви в зоні ризику

Важливо вчасно запобігти хворобі. Адже при діабеті чутливість клітин до інсуліну знижується. В результаті, глюкоза не потрапляє всередину клітин, не засвоюється і не перетворюється в енергію. Наслідки цукрового діабету II типу дуже серйозні: інсульти, інфаркти, сліпота, ампутація кінцівок.

Чи варто відмовитися від цукру

Якщо вагомої медичноїпричини відмовитися від цукрунемає, можна його лишити в раціоні. Адже ми любимо «цукрові» моменти життя — дні народження з тортиками або День Святого Валентина з шоколадками. Солодке приносить радість і задоволення. Але кількість цукру, яку ви вживаєте, варто контролювати!

Скільки можна вживати цукру

Норма вживання цукрудля здорової людини — не більше 25 г цукру на день. 

Як контролювати цукор

Коли наступного разу підете купувати продукти будьте уважні та обов’язково перевіряйте:

1) загальну кількість вуглеводів;

2) склад продукту;

На етикетці інгредієнти вказуються в порядку зменшення. Тобто, якщо загальна кількість вуглеводів становить 50 г, а на першому місці в списку інгредієнтів — цукор, будьте впевнені — добову норму ви вже виконали. Виробник також може вказати й точну кількість «додаткового» цукру в продукті. У такому випадку звертайте увагу на рекомендований розмір порції та кількість цукру в ній.